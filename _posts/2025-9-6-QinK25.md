---
layout: post
title: Qin K25
---

חברת Douqin, המתמחה במכשירי נישה (כדוגמת הQin F21Pro או הQin1s+ הנהדר, שמשמש אותי כטלפון היום יומי שלי), השיקה מכשיר חדש, הQin K25. דליפות על המכשיר ראיתי כבר לפני שנתיים, שאז שמו היה Qin K23s. באיחור קל של שנתיים, המכשיר יצא לשוק. נצלול פנימה.




<img src="https://aiv-dev.com/he-IL/assets/images/QinK25_1.jpg" width="25%" />


מפרט בסיסי:

* Android 14
* 4GB RAM
* 128GB אחסון
* מסך 3.54' אינץ'
* מעבד MT6769V/CB
* מצלמה אחורית 8mp
* מצלמה קדמית 2mp

המכשיר מגיע גם עם מגן סיליקון ומגן מסך באריזה.
הנה תמונה שלו ליד הQin F21Pro כדי להבין את הגודל בפועל.

<img src="https://aiv-dev.com/he-IL/assets/images/QinK25_2.jpg" width="25%" />


המכשיר הגיע אלי לפני כחודש והחתלתי לעבוד עליו, ואין מה לומר, מכשיר חמוד ממש.
אבל, מה שמוזר, ככל הנראה קיבלתי מכשיר עם קושחה ניסיונית של המפעל.

לוגו ההדלקה של המכשיר הוא הלוגו של MediaTek ולא של Qin, האנימציה היא הדיפולטיבית של AOSP, והמכשיר כולו מבוסס AOSP עם אפליקציות גוגל - ללא אפליקציות של Qin כלל. כמו כן, ישנו בצד שמאל של המכשיר מקש שלא עושה כלום. אני מניח שהוא אמור להיות מקש קיצור לפתיחת מצלמה או משהו בסגנון הזה - אבל כיום הוא לא עושה שום דבר, לא בלחיצה רגילה, לא בארוכה ולא בכפולה.

מסקרן, מכשיר עם קושחה ניסיונית :)

כמובן, בתור שלב ראשון אחרי גיבוי, ניסיתי לעשות לו Root. אז צריך לפתוח את הBootloader. 
והנה, דבר ראשון מוזר במכשיר - במצב fastboot הוא לא נקלט כלל, לא בWindows ואפילו לא בלינוקס. (אחר כך ראיתי שבfastbootd הוא כן נקלט).

טוב, נעבור לכלי הבא... MTKClient. אבל גם כאן הייתה בעיה: אחרי פתיחת bootloader, המכשיר מציג Orange state וdm-verity, עוד לפני שנגעתי במשהו. אני מניח שאפשר היה לפתור את זה, אבל לא טרחתי. אחרי הכל, בשביל מה שילמתי על דונגל CM2?

פתחתי את הbootloader, טיפלתי בOrange state ובdm-verity באמצעות CM2 והמכשיר פתוח.

מכאן, הדרך לרוט קצרה, פשוטה וקלאסית.
Magisk. התקנת האפליקציה, Patching למחיצת boot וצריבת המחיצה.

<img src="https://aiv-dev.com/he-IL/assets/images/QinK25_3.jpg" width="25%" />

 
שימו לב, שהגרסאות העדכניות של Magisk בעייתיות בהתקנת מודולים, ולכן השתמשתי בגרסא 27.
