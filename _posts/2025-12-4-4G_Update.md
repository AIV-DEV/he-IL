---
layout: post
title: עדכון בנוגע לרשתות דור 4
---

כתבתי כאן בעבר על רפורמת 4G ברשתות הסלולר הישראליות כולל ההשפעה שלהן על השוק ועל המשתמשים שעדיין משתמשים בטלפונים בסיסיים וישנים.

היום משרד התקשורת הודיע על כוונה לעשות שינוי דרמטי ברפורמה, אז אני כאן כדי להסביר :)

בתכנון המקורי, ב1.1.26 דורות 2 ו3 היו אמורים להסגר.
מה שקורה עכשיו:
מתוך ארבעת התדרים של דורות 2 ו3, שניים יסגרו ב1.2.26 – דחיה של חודש.
שניים ישארו אומנם, אבל חשוב לשים לב. מעבר לזה שפחות תדרים אומר פחות קליטה, התדרים שבוטלו הם התדרים ה"נמוכים". תדרים נמוכים הם התדרים לטווח ארוך ושחודרים קירות. כלומר, יהיה הרבה פחות קליטה באיזורים מרוחקים ובתוך מבנים, אם לא אובדן קליטה מלא.
חוץ מזה, לחברות הסלולר יהיה מותר להשבית את השירות – והן ככל הנראה יעשו את זה, כי השירות יהפוך ללא יעיל ומשרת קהל לקוחות קטן.
ב31.12.2028 תבוטל רשת דור 2 יעודית שנועדה לשיחות חירום (שהיא מעין "רשת ביטחון" למכשירים מסויימים שכשמתקשרים לשיחות חירום, הם נופלים מדור 4 לדור 2).

<img src="https://aiv-dev.com/he-IL/assets/images/4greform.png" width="50%" />

**עדכון** י"ב טבת תשפ"ו (1.1.26):

לפני יומיים פורסם עוד שינוי.
אחרי ה1.2.26, חברות הסלולר יוכלו לקבל אישורים פרטניים להאריך את השירות בתדרים הנמוכים עד ה29.3.26.
בינתיים, את האישור קיבלו פלאפון וסלקום, ותחת ההגבלות האלו:
1. מספר אתרי השידור שימשיכו לשדר (האנטנות, להבנתי), ילך ויפחת עם הזמן עד לסגירה מוחלטת ב29.3.26.
2. אין מדובר באישור גורף לכל אתרי השידור שלהן, אלא כל אתר שידור יצטרך לקבל אישור פרטני ובכתב.