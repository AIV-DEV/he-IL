---
layout: post
title: בלינוקס זה לא היה קורה
---

“A computer is like air-conditioning – it becomes useless when you open Windows”

–	Linus Torvalds


<img src="https://aiv-dev.com/he-IL/assets/images/LinuxMeme.png" width="50%" />


אתם בטח מבולבלים. אז אני אוהב לינוקס או לא?

ובכן, התשובה היא - אני אוהב לינוקס, ומשתמש בלינוקס כמערכת ההפעלה היום יומית שלי מלפני כמה שבועות (לקח לי קצת זמן לממש את ה[הצהרות](https://aiv-dev.com/he-IL/2025/06/29/Huston/)...), וגם לפני זה השתמשתי בלינוקס לא מעט כולל תקופות ארוכות שהיא הייתה מערכת ההפעלה הראשית שלי (ולכן אני לא הגיק המתלהב הקלאסי), וזה עובד נהדר.

אבל... הקריקטורה ששמתי למעלה נכונה לחלוטין. כדרכן של קריקטורות, היא מוגזמת, אבל נכונה להפליא.

בואו נתחיל מההתחלה: למה לינוקס?

בפוסט שבו הצהרתי שאני מתכנן לעבור ללינוקס, דיברתי על נושא הAI. אבל באופן כללי - מה אנשים מצאו בלינוקס? ואם היא כל כך טובה, למה לקח לי - שגם היה לי היכרות מעמיקה עם לינוקס - לקח כל כך הרבה זמן להגר אליה?

(ולאלו שרוצים לצעוק עכשיו "מה הוא מדבר על לינוקס? הוא כנראה לא מבין כלום! הכל משתנה בין הפצות!" אני ובכן, הולך לדבר, על מה שלא משתנה בין הפצות ולכן אני מתייחס ללינוקס באופן כללי.)

Windows היא "כלוב של זהב". היא נוחה, יפה, עובדת עם כל מה שהמשתמש הפשוט צריך, ורוב התוכנות בעולם נכתבות בהתאמה אליה. אז.. מה רע בוינדוס? היא מסחרית - וללא תחרות. הם יכולים לעשות בגדול מה שבא להם.

בואו נרד קצת יותר לעומקם של דברים... כמה זמן לוקח קימפול אפליקציה בAndroid Studio על גבי וינדוס? כמה זמן לוקח להתקין וינדוס? (יצא לי לאחרונה להתקין כמה מחשבים, חלקם הפצות לינוקס שונות וחלקם וינדוס). וגם אחרי שהתקנת את וינדוס, כמה זמן עד שהמערכת שמישה? בלינוקס, לרוב, היא עובדת out of the box. חבילת אופיס כבר מותקנת, חנות תוכנות נוחה (ולא זו הצולעת של מייקרוסופט). ואלו רק חלק מהדברים. לינוקס, אלא אם נעשה שטויות ונשבור את המערכת, יציבה בהרבה מוינדוס. וגם מהירה בפער.

אבל כאן נגעתי בנקודה חשובה: אם לא תעשו שטויות. נחזור רגע לקריקטורה מתחילת הפוסט: לינוקס היא מערכת הפעלה לאנשים טכניים. המשתמש הפשוט לא מקמפל קוד ובטח שלא מתקין מערכות הפעלה, אבל הוא כן רוצה אופיס שתואם לסטנדרט המקובל (ולא, LibreOffice ושאר חברותיה לא תואמות עדיין - וכנראה לעולם לא - באופן מלא לMS Office.), הוא רוצה שכל התוכנות המוכרות ירוצו לו על המחשב בלי צורך לחפש חלופות טובות יותר או פחות, הוא רוצה שורת פקודה ויותר UI (נכון, יש הפצות לינוקס נהדרות, ורוב ההפצות למשתמש הפשוט היום הן עם UI נהדר, אבל בכל זאת...), הוא רוצה הגנה מפני טעויות שישברו לו את המערכת...

בקיצור, וינדוס נותנת לו את כל זה. במחיר כבד - בין במחיר שלה עצמה, בין במחיר של רבות מהתוכנות (כגון אופיס), בין בעובדה שהיא פשוט מנופחת, כבדה ואיטית. אבל היא נוחה.

לינוקס חינמית, קלה ויציבה, אבל רק לאנשים טכניים.

אז מי שיש לו את הידע והיכולות להתמודד עם לינוקס, יכול להתרווח בכסא, להגיד "בלינוקס זה לא היה קורה" ולהנות מהמשפט ציטטתי של לינוס טורבאלדס, מפתח לינוקס. מי שלא, יסתכל על הקריקטורה ויחליט להשאר בוינדוס. (או מק, שלא דנתי עליה כי לא יצא לי להשתמש בה וכי היא גם לא בתחרות בכלל - היא דורשת חומרה ספציפית מאוד, של אפל).

אז בהנאה לכולם. עד כאן פוסט הבעת הדעות שלי, אני מקווה בהמשך גם לכתוב סדרת פוסטים יותר טכניים על לינוקס. נצלול ביחד לעומק מערכת ההפעלה הזו.

בינתיים, תקראו את הפוסט הנפלא (גם אם לא הכי עדכני) [הזה](https://idkn.wordpress.com/2008/11/28/%D7%9C%D7%A2%D7%91%D7%95%D7%93-%D7%A2%D7%9D-%D7%9E%D7%A2%D7%A8%D7%9B%D7%AA-%D7%94%D7%A4%D7%A2%D7%9C%D7%94-%D7%9C%D7%90-%D7%9E%D7%95%D7%9B%D7%A8%D7%AA/).