---
layout: post
title: SoundCore Liberty 4NC
---

קניתי אוזניות חדשות, אז אכתוב עליהן קצת

<img src="https://aiv-dev.com/he-IL/assets/images/Liberty4NC.jpeg" width="50%" />


כבר כשנתיים אני משתמש באוזניות Beats Buds Studio, והן נהדרות. אומנם בזמן האחרון הן קצת "התעייפו", אבל עדיין עובדות מעולה, ולא הייתי קונה חדשות. אבל... כחלק מהבדיקות שאני עושה לכל מיני טלפונים, היינו צריכים לבדוק כל מיני דגמי אוזניות עם אחד הטלפונים, ומבירור ראשוני היה נראה שהאוזניות של Anker אמורות יחסית להתאים, אז החלטתי לבדוק את הLiberty 4NC.

המחיר שלהן בארץ נע בין 300 ₪ ל500 ₪, אך הן קיימות גם בעלי אקספרס,במחיר של כ60$. בצירוף של קופונים, הגעתי לכ40$ בלבד.

לצערי, המוכר שקניתי ממנו כבר לא שולח לישראל... וגם זמן המשלוח אצלי היה ארוך יחסית - למעלה מחודש (וקיבלתי קופון החזר על העיכוב של 2$).

אני לא מבין באוזניות ולכן לא אפרט יותר מידי על המפרט הטכני, רק אגיד שקל מאוד להתחבר אליהם - בניגוד לBeats, שהצימוד שלהן הוא תהליך קצת מורכב, במיוחד אם מדובר במכשיר ללא שבב GPS, כגון לפטופ או טלפון פשוט. אל תשאלו אותי מה הקשר לאוזניות, כנראה אפל משתמשים במיקום כדי לאתר את המכשירים הקרובים...

לגבי הסאונד, הסאונד שלהם כל כך הרבה יותר טוב ונקי משל הBeats - אבל חשוב לזכור שאני משווה אוזניות בנות יומיים לאוזניות בנות שנתיים, אז קשה לדעת. המארז נוח, הפיצ'ר הנחמד שהקופסא סגורה אלא אם לוחצים על כפתור (שהוא גם כפתור הצימוד) כנראה מבטיח שאם המארז נופל האוזניות לא יעופו ממנו, אם כי לא בדקתי את זה. המארז קצת גדול, אבל אני אוהב את זה. באופן כללי, המראה של האוזניות ושל האריזה (לא ה"קייס", אלא אריזת הקרטון) יוקרתי ויפה, שיחזר לי קצת את חוויית הפתיחה של אוזניות הBeats מבית אפל, שזה פלוס גדול מבחינה שיווקית.

כאמור, האוזניות נקנו לצורך בדיקה בפרוייקט, ולא לנוחות האישית שלי. חשבתי שלא אוהב את העיצוב בסגנון AirPods, עם המקלות, אבל זה דווקא נחמד מאוד. כמובן, האוזניות עם סיליקון. אני ממש לא אוהב אוזניות רק עם פלסטיק קשיח.

תכונה נוספת שמאוד אהבתי זה החיבור ליותר ממכשיר אחד בו זמנית.

בקיצור, נראות אוזניות מעולות - ותמורה טובה מאוד למחיר.

[כאן](https://mitmachim.top/post/838409) יש סקירה מפורטת יותר.