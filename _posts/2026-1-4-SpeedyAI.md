---
layout: post
title: הנציג יחזור אליכם, אבל באמת.
---

מי שעוקב אחרי הבלוג שלי יודע שאני קצת סקפטי בנוגע לכלי AI. אבל מהכלי הזה התלהבתי כמו שלא התלהבתי כבר הרבה זמן.

<img src="https://aiv-dev.com/he-IL/assets/images/Speedy1.png" width="50%" />


"שלום ותודה שהתקשרתם למוקד בזבוז הזמן שלכם. זמן ההמתנה הממוצע עולה על 3 דקות..."

מי מאיתנו לא מכיר את הסיוט הזה? חלק מהחברות מציעות להשאיר מספר "ונציג יחזור אליכם בהקדם", אבל... איך לומר.. זה לא בדיוק "בהקדם", אם בכלל.

כל מי שמתקשר למוקד שירות כל שהוא מכיר את התהליך: ניווט בתפריטים ותתי תפריטים משמימים, המתנה לנציג שירות במשך זמן רב, ובסוף, הוא מעביר אותך מחלקה... ואתה שוב ממתין על הקו. אז יזם ישראלי החליט לפתור את הבעיה.

גלעד בורכסון השתחרר לא מזמן מחיל האוויר, וכל הבירוקרטיה שהייתה כרוכה בכך תסכלה אותו מאוד. אז הוא חיפש תוכנה שתמתין במקומו על הקו, ולא מצא משהו שסיפק אותו.

וכך נולדה Speedy. נכנסים לאתר, בוחרים חברה, ואז כותבים למערכת בשפה טבעית מה המטרה של השיחה:

<img src="https://aiv-dev.com/he-IL/assets/images/Speedy2.png" width="50%" />

במסך הבא מזינים טלפון, שם, ותעודת זהות (כי הרבה מוקדים דורשים הזדהות עם ת.ז) - בSpeedy מבטיחים שהמידע לא נשמר.
וזהו... מוצג לכם על המסך מספר טלפון לשמירה באנשי הקשר שלכם (למשל,  Speedy סלקום), והמספר הזה יתקשר אליכם אחרי שהוא סיים לנווט במקומכם בתפריט, ואפילו סיים להמתין. כשתענו לשיחה, מיד יהיה על הקו נציג השירות שהייתם צריכים.

כמובן, יתכנו תקלות - למשל, שתופנו לשלוחה הלא נכונה כי מערכת הAI לא ניתחה נכון את הבקשה שלכם, אבל מניסיוני במוקדי שירות - תמיד עדיף להגיע לנציג אנושי. במקרה הכי מתסכל, הוא יעביר אתכם מחלקה, אבל עדיין Speedy חסך לכם זמן...

נשמע טוב יותר מידי. בדרך כלל אני לא מאמין לדברים כאלו. אבל בדיוק הייתי צריך להתקשר למוקד השירות של לנובו ישראל לטיפול בתקלה באחד המחשבים בישיבה.
 אז החלטתי לנסות, מה יש לי להפסיד?
 
וזה פשוט עבד. מדהים.

אז הנה הקישור לSpeedy:

[https://www.speedyai.co.il](https://www.speedyai.co.il)

כיום זה בחינם לגמריץ אם תשאלו אותי, ברור שבעתיד זה יהיה בתשלום...
