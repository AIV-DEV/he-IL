---
layout: post
title: דגמי נוקיה 2024, קצת היכרות פלטפורמת CluodFone
---

חברת נוקיה הוציאה לפני מספר חודשים סדרה של מכשירים:

Nokia 215 4G 2024
Nokia 220 4G 2024
Nokia 225 4G 2024 (רק לסין)
Nokia 235 4G 2024
Nokia 3210 4G 2024

למעשה, כל המכשירים האלו הם אותו המכשיר עם פלסטיקה שונה. צריבת קושחה של אחד על השני עובדת, והמכשיר עובד. יתכן אומנם שיהיו בעיות פה ושם, אם יש רכיבי חומרה ספציפיים שונים, אבל בגדול הכל עובד חלק.
המכשירים האלו – וזה די מוזר, בהתחשב בכך שהם כנראה נועדו להיות Feature Phones ולא Dumb Phones (הסבר בהמשך) באים עם מעבד חלש יותר מהסדרה הקודמת שיצאה בשנת 2020.

המכשיר שיש לי הוא אב טיפוס של נוקיה
215


![_config.yml]({{ site.baseurl }}/assets/images/NOKIA2024/1.png){width="3.821525in"
height="2.695485in"}


כפי שאפשר לראות, המכשיר אלגנטי בהרבה מדגמי 2020. יש פה עוד יתרון נחמד – שקע Type C!

![_config.yml]({{ site.baseurl }}/assets/images/NOKIA2024/2.jpg){width="1.979165in"
height="2.638885in"}

נוקיה די השקיעה במכשירים האלו מבחינת נראות, ויש עוד כל מיני שיפורים בתוכנה שאפשר להתעכב עליהם, אבל אני אסביר פה על הנושא שהכי מעניין אותי כאן:

המעבר מDumb Phones  ל Feature Phones . 

בואו נסביר רגע את המושגים האלו:
לפני כ5 שנים, כשנוקיה התחילה לעשות את הקאמבק שלה ולייצר שוב טלפוני מקשים, היא בחרה בכיוון של Feature Phones, עם אפליקציות. המכשירים היו עם מערכת שנקראת KaiOS, והיו עם חנות אפליקציות, היה להם גוגל מפות, מייל, פייסבוק, טוויטר, ואפילו וואצאפ.
אבל המכשירים האלו היו איטיים מידי ונוקיה הפסיקה לייצר אותם, ולאט לאט הם תומכים בפחות אפליקציות.

מאז, במשך כמה שנים, נוקיה יצרה רק Dumb phones – כדוגמת נוקיה 105, 110, 215, 225 – בסדרות הישנות.
הטלפונים מהסדרה החדשה הם Feature phones. הם מריצים מערכת הפעלה זהה למכשירים הקודמים (S30+ , שזה מיתוג של נוקיה לMocor_20A של Unisoc למכשירים פשוטים...), אבל הוסיפו לה "חנות אפליקציות" בסיסית. כיום אין שם הרבה – חדשות, פייסבוק, טוויטר, יוטיוב, וכמה משחקים. אבל לאט לאט יוצרים לזה עוד אפליקציות, כולל דיווחים ברשת על כך שוואצאפ אמור להגיע!



![_config.yml]({{ site.baseurl }}/assets/images/NOKIA2024/3.jpg){width="2.34769in"
height="1.760415in"}

ואם יש חנות אפליקציות, זה אומר שיש אופציה
להתקין אפליקציות לא רשמיות 😉 .

אבל לפני שנראה איך מתקינים, עלינו להבין איך אפליקציות אלו עובדות. כפי
שציינתי למעלה, המכשירים האלו רצים על מעבדים **חלשים** יותר מהסדרה הקודמת
-- אך אמורים לתת ביצועים טובים יותר. איך זה עובד?

למעשה, זה לא ממש חנות אפליקציות, והאפליקציות לא רצות בצורה נייטיבית על המכשיר. למעשה, הם אפילו לא מותקנות על המכשיר! 

המכשירים משתמשים בCloud Apps של חברת Cloud Mosa. העיקרון מאחורי השירות הזה הוא שהוא נועד למכשירים פשוטים ללא כוח עיבוד חזק. האפליקציות הן רק קיצורי דרך שמוצגים בטלפון, וכל העיבוד והחישובים מתבצעים על השרת. כן, זה סיוט של פרטיות בעיני... ולא רק זה, האפליקציות, אפילו הפשוטות ביותר, כגון אלו שמציגות טקסט בלבד – יעבדו רק בחיבור לרשת. למעשה, אפילו הכניסה ל"חנות", שיותר נכון להגדיר אותה כ"איזור האפליקציות", כי פשוט מוצגים שם כל הסמלים, ורק דרך שם אפשר להכנס אליהן (ללא אופציית התקנה ישירות למכשיר), דורשת חיבור לרשת.
טוב, אבל איך מתקינים על זה אפילקציות שלנו?



קודם כל, נכנס לאיזור האפליקציות



![_config.yml]({{ site.baseurl }}/assets/images/NOKIA2024/4.jpg){width="1.60129in"
height="2.135055in"}


נלחץ על מקש האפשרויות (הימני, מעל מקש החיוג) ונבחר בabout, יוצג לנו מסך מידע על פלטפורמת Cluod Phone, נלחץ מספר פעמים על המקש הימני, עד שיוצג לנו מסך ששואל אם להפעיל מצב מפתח.


כמובן שנאשר.

![_config.yml]({{ site.baseurl }}/assets/images/NOKIA2024/5.png){width="1.578125" height="2.301385in"}

עכשיו, נעבור לפורטל המפתחים כדי להגדיר את המכשיר שלנו (ואיזה אפליקציות אנחנו רוצים להתקין עליו)
הכנסו דרך המחשב ל[כאן](https://www.cloudfone.com/my).

והרשמו.
יופיע לכם מסך כזה


![_config.yml]({{ site.baseurl }}/assets/images/NOKIA2024/6.png){width="1.87361in"
height="1.494645in"}


נתחיל מלהגדיר את המכשיר; נזין את הIMEI שלנו. (את שני המספרים, כי המכשירים הם דואל סים).


נלחץ כמובן על + ליד IMEI list ונקבל מסך להכניס בו את רשימת הIMEI שלנו. אנחנו יכולים להכניס עד 100 IMEI שונים, נפריד בין המספרים השונים בפסיק.


![_config.yml]({{ site.baseurl }}/assets/images/NOKIA2024/7.png){width="5.351388888888889in"
height="2.863180227471566in"}

עכשיו, אחרי שנשמור את זה, במסך הראשי נלחץ  על ה+ ליד Widget list.
כעת נראה מסך להגדרת האפליקציה שלנו.


![](media/image8.png){width="2.884025in"
height="1.8809in"}

בשורה הראשונה, כמובן, נגדיר את שם האפליקציה.
בIcon נבחר להעלות מהמחשב תמונה בפורמט PNG בגודל 80*80 פיקסלים, עד 1MB, שיהיה האייקון של האפליקציה.
אני "מתקין" את אפליקציית תפילת הדרך שלי. זה בסך הכל דף html פשוט, כמובן שאפשר להתקין דברים מורכבים בהרבה, ראו הסברים בפורטל המפתחים.
אז הקישור של האפליקציה שלי הוא
https://ashivered.github.io/CloudFone-Tfilat-Haderech/
כאמור, הכל מתבצע בצד שרת והטלפון רק מציג את זה על המסך שלו. אז גם אם תכנסו לקישור הזה במחשב תראו אותו הדבר...

נפתח שוב את פלטפורמת Cloud בטלפון שלנו ונראה שנוספה לנו אפליקציה!


![_config.yml]({{ site.baseurl }}/assets/images/NOKIA2024/9.jpg){width="1.60129in"
height="2.135055in"}


אה, אגב, הפלטפורמה הזו עובדת למרבה הצער רק במכשירים באירופה וסין. אם
המכשיר שלכם לא תומך, כנראה שצרובה עליו קושחה של איזור אחר.

להבנתי, הקושחה [הזו](https://iminterestedinapathy.arktech.host/3210.zip) תפתור לכם את הבעיה.

תהנו , ואל תשכחו שהכל על אחריותכם. במיוחד בצריבת קושחה עלול להיות סיבוכים.
