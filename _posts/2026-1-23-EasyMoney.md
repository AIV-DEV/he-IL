---
layout: post
title: כסף קל?
---

קיבלתי אימייל שמציע לי הכנסה פסיבית וקלה. למה אפילו לא התחלתי לבדוק?

<img src="https://aiv-dev.com/he-IL/assets/images/LookFake.png"/>

קיבלתי את המייל הזה לחשבון הגוגל שממנו אני מעלה אפליקציות לGoogle Play. כמובן, הצעה כזו מדליקה מיד אינספור נורות אדומות לכל מי שיש לו מעט מודעות לאבטחה, אבל בואו נסביר למה למען מי שקצת פחות בקי.

אז מה בקיצור מציעים לי כאן?

הוא מזדהה בתור נציג של חברה,שמציעה כסף לאנשים שיש להם גישה לGoogle Play Console אך לא פעילים. (העלתי 2 אפליקציות ואני משחרר מידי פעם עדכונים, אבל תכל'ס לא כל כך פעיל...). זה נכתב בצורה מתוחכמת - כהצעה לטובתי. הם לא באים בצורה של "אנחנו צריכים גישה לקונסולה ומוכנים לשלם לך" אלא "אתה יכול להרוויח כסף, אנחנו יכולים לנהל את זה בשבילך". אבל מה הם רוצים בעצם, לא ממש כתוב בפירוש.

איך אני יכול להרוויח כסף? מה הם יעשו "בשבילי"? לא כתוב. הם "רק" מעוניינים לשכור אותה - כלומר, אני מניח, לקבל את שם המשתמש והסיסמא (אגב, חובה אימות דו שלבי בשביל להשתמש בגוגל פליי קונסול. אז כנראה הם גם יבקשו שתתן להם גישה לזה), ובתמורה הם ישלמו לי כסף כל שבוע.

עסקה משתלמת, לא?

ממש, אבל ממש לא.
אין לי מושג מי הם, אבל תמיד הצעה לרווח קל מגורם אנונימי מחשידה. וכאן יש עוד נקודה בולטת: למה להם לשלם לי כל שבוע? שישלמו 25$ חד פעמי לגוגל ויהיה להם קונסול משלהם...

אלא, אני מניח, שמה שהם יעשו זה להעלות אפליקציות וכדומה מהקונסלות שאליהן הם ישיגו גישה. הם ירוויחו ככה 2 דברים מרכזיים - ביזור: גם אחרי שגוגל יעלו על חשבון אחד, הם ימשיכו את המתקפה מחשבונות אחרים. 

וכמובן, אנונימיות. בעת פתיחת חשבון מפתח, גוגל מבקשים צילום של תעודת זהות רשמית. אם הם יפתחו חשבון משלהם - הם יחשפו. ולמה שלא יפברקו תעודת זהות? גם אם יצליחו, עדיין יש דרכים להגיע לפותח את החשבון. במקרה כאן, לעומת זאת, גורמי האכיפה יגיעו אליכם, ואף אחד לא יאמין כל כך מהר לטענה שזה לא אתם...

ורק אחרי שתצליחו לשכנע, אולי מישהו יטרח לברר מי הם.

----------------------------------

רגע, אתם בטח אומרים, אבל זה חשבון מפתח. בדרך כלל מתכנתים יבינו יותר את המשמעות, לא?

אז...

א. זה נכון, אך לא בהכרח. מספיק 10 מתכנתים מכל רחבי העולם שיתנו להם גישה והם קיבלו את שלהם.

ב. בטח בעידן הAI,  (גם לפני זה היה קיים - אם כי הרבה פחות נפוץ), כי מי שתכנת היה עם ידע - מאוד קל לתכנת בלי ידע והבנה מעמיקים. פשוט להתעורר בבוקר עם רעיון, ללכת לAI, לפתח אפליקציה, לפתוח חשבון מפתח ולהעלות אותה. ואז נוחתת לכם הצעה כזו מפתה במייל. מה, לא תרצו? מספיק מיעוט קטן שיתפתה...

תהיו זהירים ברשת!